# Проверка на тестове

## Домашно 2, практика

Напишете програма на С, която приема _3 аргумента_:

1. Път до директория, съдържаща отговорите на учениците.
2. Път до файл съдържащ правилните отговори.
3. Път до директория, в която да запишете резултатите на учениците.

В директорията, съдържаща отговорите на учениците, има _25 файла_. Имената им са от _1 до 25_.

Във всеки от файловете има отговорите на _25 въпроса_ във формат ```<отговор><нов ред>```. На _и-тия ред_ е записан отговорът на _и-тия въпрос_.

Във файла, съдържащ правилните отговори, има _25 отговора_ във формат ```<отговор><нов ред>```. На _n-тия ред_ е записан отговорът на _n-тия въпрос_.

В директорията, съдържаща резултатите на учениците, има _25 файла_ (от 1 до 25 вкл.), в които трябва да запише _крайната оценка_ на уцениците.

Крайните оценки се формират на база:

- [22,25] верни отговора = 6
- [19,21] верни отговора = 5
- [16,18] верни отговора = 4
- [13,15] верни отговора = 3
- [0,12] верни отговора = 2

Във файловете с резултатите трябва да запишете текстовата репрезентацията на оценката.

Всеки отговор е точно един символ, който би могъл да бъде:

- A
- B
- C
- D

Всички файлове, с които работите, са вече създадени.

Забележки:

1. Очаквам да предадете прилично форматиран код.
2. За всяко системно извикване, за което не сте проверили дали резултатът му индикира грешка, ще ви взимам по 50 стотни от крайната оценка.
3. За всеки лийкнат файлов дескриптор ще ви взимам по 50 стотни от крайната оценка.
4. За всяка malloc()-ната памет, която не free()-вате, ще ви взимам по 50 стотни от крайната оценка.
5. Както обикновенно, работата ви по домашното е индивидуална :) Отново ще прекарам домашните ви през система за защита от плагиатство.
6. Прикачвам примерни данни.

_Ако имате въпроси - това е темата за тях._
